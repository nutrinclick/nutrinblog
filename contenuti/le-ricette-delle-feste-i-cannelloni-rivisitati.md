---
title: "Le ricette delle feste: i cannelloni rivisitati"
date: 2026-01-03T18:23:00.000+01:00
category: ricette
categoriesText: riette feste sara sandri
image: /assets/uploads/cannellonisandri.jpg
excerpt: >-
  Primi giorni dell'anno, ancora festa.

  Ecco una ricetta sana, bilanciata e gustosa a cura della Dott.ssa Sara Sandri, nutrizionista nutrinclick.  
author: Dott.ssa Sara Sandri
---
**Ingredienti x 4 persone:**

1 confezione di lasagne integrali di grano duro alte circa 2 cm

250 g ricotta

Parmigiano q.b.

250 g biete

Sale q.b.

Noce moscata q.b.

***Difficoltà: media - Preparazione: 1 ora - Cottura: 15 min***

**Procedimento:** 

\- Private le biete delle coste bianche e fatele lessare in acqua calda salata, quindi strizzatele e passatele nel tritalegumi

\- Disponete questo passato in una terrina e unite la ricotta lavorata a crema

\- Spolverizzate con un pizzico di sale e una presa di noce moscata, quindi mescolate fino ad ottenere una crema vellutata

\- Fate lessare le lasagnette in acqua bollente leggermente salata e scolatele ben al dente

\- Arrotolate ogni lasagnetta su se stessa in modo da formare tanti cilindretti che andranno adagiati uno vicino all’altro in un piatto di portata

\- Versate in ciascun cilindretto, aiutandovi con un mestolo munito di becco, un poco della salsa a base di ricotta

\- Spolverizzate interamente la superficie con parmigiano grattugiato

\- Servite o lasciate gratinare qualche minuto in forno a bassa temperatura in modalità grill.

**Note e curiosità:**

Ricetta dal sapore delicato e dall’insolita presentazione.

Ortaggio selezionato: bieta o bietola, molto diffusa in tutto il bacino mediterraneo dove cresce anche spontaneamente. Nelle varie fasi del suo sviluppo, assume i diversi nomi di erbetta prima e poi costa, a crescita ultimata.

Ne esistono diverse varietà con le coste bianche o rosse e si usano come contorno oppure per insaporire i cannelloni.

**Perchè è una ricetta "smart":**

\- più leggera della versione classica

\- ricca di fibre grazie alle biete

\- fonte di proteine dalla ricotta

\- gusto delicato e appagante

**Buon appetito!**

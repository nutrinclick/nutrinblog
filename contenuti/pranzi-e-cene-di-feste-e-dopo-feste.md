---
title: Pranzi e cene di feste e dopo feste
date: 2025-12-23T12:23:00.000+01:00
category: nutriconsigli
categoriesText: consigli feste pranzi natale
image: /assets/uploads/nutriconsiglinatalebonola.jpg
excerpt: Suggerimenti e consigli per affrontare con serenità pranzi e cene nel
  periodo delle festività natalizie.
author: Dott. Paolo Bonola nutrizionista nutrinclick e atleta
---
Le feste sono un’occasione per passare del tempo insieme, tutti hanno più tempo e si concentrano sicuramente dei momenti di unione che spesso convergono in pranzi e cene. 

Questo è sicuramente positivo in quanto si possono assaggiare diverse pietanze e scoprire tante cose buone, dall’’altra parte spesso il tutto si accompagna a dei piccoli sensi di colpa che possono anche comportare preoccupazioni per quanto riguarda la nostra salute e la nostra composizione corporea.

Premessa: è normalissimo avere dei gonfiori o senso di pesantezza quando si accumulano più pasti  abbondanti in serie, ma questo ha semplicemente del fisiologico in quanto ci sarà molta più ritenzione di liquidi e molte più calorie assunte. Dobbiamo però essere attenti a non farci ingannare e non essere troppo paurosi per questo.

I consigli che mi sento di dare a riguardo sono sicuramente quello di godersi i momenti con amici e familiari, perché cibo e nutrizione sono anche convivialità, cercando eventualmente di evitare dei bis abbondanti e di abusare di alcolici (che oltre ad essere calorici, sono proprio dannosi per la salute). Se vogliamo essere più meticolosi, durante gli antipasti mangiare della verdura può essere una soluzione per saziarsi un po’ prima e quindi automaticamente diminuire le porzioni successive.

Ci saranno sicuramente delle calorie in più, ma vorrei ricordare che i kg che risulteranno in più sulla bilancia spesso sono liquidi, ricordo che per mettere 1 kg di grasso ci vuole un eccesso di 9000 kcal, spalmato nel tempo; considerando che la maggior parte di noi fa comunque una passeggiata e nei pasti successivi compensa, per cosi pochi pasti non ci sarà un danno effettivo. Sicuramente avremo più sonno e ci sentiremo più spossati, ma è normale come effetto immediato.

Nei giorni successivi mantenete equilibrio, senza saltare pasti. Concentratevi su buone fonti proteiche come carni magre, pesce e uova, unite a buone quantità di fibre, tanta acqua durante le giornate e una normale routine di attività fisica, il corpo si comporterà in modo fisiologico, senza lasciarci strascichi.

Quello che conta è sicuramente godersi sia le prelibatezze ma anche la compagnia, perché le feste durano pochi giorni, ma lasciano sempre ottimi ricordi.
